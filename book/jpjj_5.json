[
    {
        "chapter": 41,
        "content": [
            "傷官雖非吉神，實爲秀氣，故文人學士，多於傷官格內得之。而夏木見水，冬金見火，則又爲秀之尤秀者也。其中格局比他格多，變化尤多，在查其氣候，量其強弱，審其喜忌，觀其純雜，微之又微，不可執也。",
            "故有傷官用財者，蓋傷不利於民，所以爲凶，傷官生財，則以傷官爲生官之具，轉凶爲吉，故最利。只要身強而有根，便爲貴格，如壬午、己酉、戊午、庚申，史春芳命也。",
            "至於化傷爲財，大爲秀氣，如羅狀元命，甲子、乙亥、辛未、戊子，幹頭之甲，通根於亥，然又會未成局，化水爲木，化之生財，尤爲有情，所以傷官生財，冬金不貴，以凍水不能生木。若乃化木，不待於生，安得不爲殿元乎？",
            "至於財傷有情，與化傷爲財者，其秀氣不相上下，如秦龍圖命，己卯、丁丑、丙寅、庚寅，已與庚同根月令是也。",
            "有傷官佩印者，印能制傷，所以爲貴，反要傷官旺，身稍弱，始爲秀氣。如孛羅平章命，壬申、丙午、申午、壬申、傷官旺，印根深，身又弱，又是夏木逢潤，其秀百倍，所以一品之貴。然印旺極深，不必多見，偏正疊出，反爲不秀，故傷輕身重而印綬多見，貧窮之格也。",
            "有傷官兼用財印者，財印相剋，本不並用，只要幹頭兩清而不相礙；又必生財者，財太旺而帶印，佩印者印太重而帶財，調停中和，遂爲貴格。如丁酉、己酉、戊子、壬子，財太重而帶印，而丁與壬隔以戊已，兩不礙，且金水多而覺寒，得火融和，都統制命也。又如壬戌、己酉、戊午、丁巳，印太重而隔戊已，而丁與壬不相礙，一丞相命也。反是則財印不並用而不秀矣。",
            "有傷官用煞印者，傷多身弱，賴煞生印以邦身而制傷，如己未、丙子、庚子、丙子，蔡貴妃也。煞因傷而有制，兩得其宜，只要無財，便爲貴格，如壬寅、丁未、丙寅，夏閣老命是也。",
            "有傷官用官者，他格不用，金水獨宜，然要財印爲輔，不可傷官並透。如戊申、甲子、庚午、丁丑，藏癸露丁，戊甲爲輔，官又得祿，所以爲丞相之格。若孤官無輔，或官傷並透，則發福不大矣。",
            "若冬金用官，而又化傷爲財，則尤爲極秀極貴。如丙申、己亥、辛未、己亥，鄭丞相命是也。",
            "然亦有非金水而見官，何也？化傷爲財，傷非其傷，作財旺生官而不作傷官見官，如甲子、壬申、己亥、辛未，章丞相命也。",
            "至於傷官而官煞並透，只要幹頭取清，金水得之亦清，不然則空結構而已。"
        ],
        "content2": []
    },
    {
        "chapter": 42,
        "content": [
            "傷官取運，即以傷官所成之局，分而配之。傷官用財，財旺身輕，則利印比；身強財淺，則喜財運，傷官亦宜。",
            "傷官佩印，運行官煞爲宜，印運亦吉，傷食不礙，財地則凶。",
            "傷官而兼用財印，其財多而帶印者，運喜助印，印多而帶財者，運喜助財。",
            "傷官而用煞印，印運最利，傷食亦亨，雜官非吉，逢財即危。",
            "傷官帶煞，喜印忌財，然傷重煞輕，運喜印而財亦吉。惟七根重，則運喜傷食，印綬身旺亦吉，而逢財爲凶矣。",
            "傷官用官，運喜財印，不利食傷，若局中官露而財印兩旺，則比劫傷官，未紿非吉矣。"
        ],
        "content2": []
    },
    {
        "chapter": 43,
        "content": [
            "陽刃者，劫我正財之神，乃正財之七煞也。祿前一位，惟五陽有之，故爲旭刃。不曰劫而曰刃，劫之甚也。刃宜伏制，官煞皆宜，財印相隨，尤爲貴顯。夫正官而財印相隨美矣，七煞得之，夫乃甚乎？豈知他格以煞能傷身，故喜制伏，忌財印；陽刃用之，則賴以制刃，不怕傷身，故反喜財印，忌制伏也。",
            "陽刃用官，透刃不慮；陽刃露煞，透刃無成。蓋官能制刃，透而不爲害；刃能合煞，則有何功？如丙生午月，透壬制刃，而又露丁，丁與壬合，則七煞有貪合忘剋之意，如何制刃？故無功也。",
            "然同是官煞制刃，而格亦有高低，如官煞露而根深，其貴也大；官煞藏而不露，或露而根淺，其貴也小。若己酉、丙子、壬寅、丙午，官透有力，旺財生之，丞相命也。又辛酉、甲午、丙申、壬辰，透煞根淺，財印助之，亦丞相命也。",
            "然亦有官煞制刃帶傷食而貴者，何也？或是印護，或是煞太重而裁損之，官煞輕而取清之，如穆同知命，甲午、癸酉、庚寅、戊寅，癸水傷寅午之官，而戊以合之，所謂印護也，如賈平章命，甲寅、庚午、戊申、甲寅，煞兩透而根太重，食以制之，所謂裁損也。如丙戌、丁酉、庚申、壬午，官煞競出，而壬合丁官，煞純而不雜。況陽刃之格，利於留煞，所謂取清也。",
            "其於丙生午月，內藏己土，可以剋水，尤宜帶財佩印，若戊生午月，干透丙火，支會火乙，則化刃爲印，或官或煞，透則去刃存印其格愈清。倘或財煞並透露，則犯去印存煞之忌，不作生煞制煞之例，富貴兩空矣。",
            "更若陽刃用財，格所不喜，然財根深而用傷食，以轉刃生財，雖不比建祿月劫，可以取貴，亦可就富。不然，則刃與財相搏，不成局矣。"
        ],
        "content2": []
    },
    {
        "chapter": 44,
        "content": [
            "陽刃用官，則運喜助官，然命中官星根深，則印綬比劫之方，反爲美運，但不喜傷食合官耳。",
            "陽刃用煞，煞不甚旺，則運喜助煞；煞若太重，則運喜身旺印綬，傷食亦不爲忌。",
            "陽刃而官煞並出，不論去官去煞，運喜制伏，身旺亦利，財地官鄉反爲不吉也。"
        ],
        "content2": []
    },
    {
        "chapter": 45,
        "content": [
            "建祿者，月建逢祿堂也，祿即是劫。或以祿堂透出，即可依以用者，非也。故建祿與月劫，可同一格，不必加分，皆以透干支，別取財官煞食爲用。",
            "祿格用官，幹頭透出爲奇，又要財印相隨，不可孤官無輔。有用官而印護者，如庚戌、戊子、癸酉、癸亥，金丞相命是也。有用官而財助者，如丁酉、丙午、丁巳、壬寅，李知府命是也。",
            "有官而兼帶財印者，所謂身強值三奇，尤爲貴氣。三奇者，財官印也，只要以官隔之，使財印兩不相傷，其格便大，如庚午、戊子、癸卯、丁巳，王少師命是也。",
            "祿劫用財，須帶食傷，蓋月令爲劫而以財作用，二財相剋，必以傷食化之，始可轉劫生財，如甲子、丙子、癸丑、壬辰，張都統命是也。",
            "至於化劫爲財，與化劫爲生，尤爲秀氣。如己未、已巳、丁未、辛丑，丑與巳會，即以劫財之火爲金局之財，安得不爲大貴？",
            "所謂化劫爲財也。如高尚書命，庚子、甲申、庚子、甲申，即以劫財之金，化爲生財之水，所謂化劫爲生也。",
            "祿劫用煞，必須制伏台，如婁參政命，丁巳、壬子、癸卯、己未，壬合丁財以去其黨煞，卯未會局以制伏是也。",
            "至用煞而又財，本爲不美，然能去煞存財，又成貴格。戊辰、癸亥、壬午、丙午，合煞存財，袁內閣命是也。",
            "其祿劫之格，無財官而用傷食，泄其太過，亦爲秀氣。唯春木秋金，用之則貴，蓋木逢火則明，金生水則靈。如張狀元命，甲子、丙寅、甲子、丙寅，木火通明也；又癸卯、庚申、庚子、庚辰，金水相涵也。",
            "更有祿劫而官煞競出，必取清方爲貴格。如一平章命，辛丑、庚寅、甲辰、乙亥、合煞留這也；如辛亥、庚寫、甲申、丙寅，制煞留官也。",
            "倘或兩官競出，亦須制伏，所謂爭正官不可無傷也。",
            "若夫用官而孤官無輔，格局更小，難於取貴，若透傷食便不破格。然亦有官傷並透而貴者，何也？如己酉、乙亥、壬戌、庚子，庚合乙而去傷存官，王總兵命也。",
            "用財而不透傷食，便難於發端，然幹頭透一位而不雜，地支根多，亦可取富，但不貴耳。",
            "用官煞重而無制伏，運行制伏，亦可發財，但不可官煞太重，致令身危也。"
        ],
        "content2": []
    },
    {
        "chapter": 46,
        "content": [
            "祿劫取運，即以祿劫所成之局，分而配之。祿劫用官，印護者喜財，怕官星之逢合，畏七煞這相乘。傷食不能爲害，劫比未即爲凶。",
            "財生喜印，宜官星之植根，畏傷食之相侮，逢財愈見其功，雜煞豈能無礙？",
            "祿劫用財而帶傷食，財食重則喜印綬，而不書法比肩；財食輕則宜助財，而不喜印比。逢煞無傷，遇官非福。",
            "祿劫用煞食制，食重煞輕，則運宜助煞；食輕煞重，則運喜助食。",
            "若用煞而帶財，命中合煞存財，則傷食爲宜，財運不忌，透官無慮，身旺亦亨。若命中合財存煞，而用食制，煞輕則助煞，食輕則助食則已。",
            "祿劫而用傷食，財運最宜，煞亦不忌，行印非吉，透官不美。若命中傷食太重，則財運固利，而印亦不忌矣。祿劫而官煞並出，不論合煞留官，存官制煞，運喜傷食，比肩亦宜，印綬未爲良圖，財官亦非福運。"
        ],
        "content2": []
    },
    {
        "chapter": 47,
        "content": [
            "雜格者，月令無用，以外格而用之，其格甚多，故謂之雜。大約要幹頭無官無煞，方成格，如有官煞，則自有官煞爲用，列外格矣。若透財尚可取格，然財根深，或財透兩位，則亦以財爲重，不取外格也。",
            "試以諸格論之，有取五行一方秀氣者，取甲乙全亥卯未、寅卯辰，又生春月之類，本是一派劫財，以五行各得其全體，所以成格，喜印露而體純。如癸亥、乙卯、乙未、壬午，吳相公命是也。運亦喜印綬比劫之鄉，財食亦吉，官煞則忌矣。",
            "有從化取格者，要化出之物，得時乘令，四支局全。如丁壬化木，地支全亥卯未、寅卯辰，而又生於春月，方爲大貴。否則，亥未之月亦是木地，次等之貴，如甲戌、丁卯、壬寅、甲辰，一品貴格命也。運喜所化之物，與所化之印綬，財傷亦可，不利官煞。",
            "有倒沖成格者，以四柱列財官而對面以沖之，要支中字多，方沖得動。譬如以弱主邀強官，主不眾則賓不從。如戊午、戊午、戊午、戊午，是沖子財也；甲寅、庚午、丙午、甲午，是沖子官也。運忌填實，余俱可行。",
            "有朝陽成格者，戊去朝丙，辛日得官，以丙戊同祿於巳，即以引汲之意。要幹頭無木火，方成其格，蓋有火則無待於朝，有木財觸戊之怒，而不爲我朝。如戊辰、辛酉、戊子，張知縣命是也。運喜土金水，木運平平，火則忌矣。",
            "有合祿成格者，命無官星，借干支以合之。戊日庚申，以庚合乙，因其主而得其偶。如己未、戊辰、戊辰、庚申，蜀王命是也。癸日庚申，以申合巳，因其主而得其朋，如己酉、癸未、癸未、庚申，起丞相命是也。運亦忌填實，不利官煞，理會不宜以火剋金，使彼受制而不能合，余則吉矣。",
            "有棄命保財者，四柱皆財而身無氣，舍而從之，格成大貴。若透印則身賴印生而不從，有官煞則亦無從財兼從煞之理，其格不成。如庚申、乙酉、丙申、乙丑，王十萬命造也。運喜傷食財鄉，不宜身旺。有棄命從煞者，四柱皆煞，而日主無根，舍而從之，格成大貴。若有傷食，則煞受制而不從，有印則印以化煞而不從。如乙酉、乙酉、乙酉、甲申，李侍郎命是也。運喜財官，不宜身旺，食傷則尤忌矣。",
            "有井攔成格者，庚金生三七月，方用此格。以申子辰沖寅午戌，財官印綬，合而沖之，若透丙丁，有巳午，以現有財官，而無待於沖，乃非井攔之格矣。如戊子、庚申、庚申、庚申，郭統制命也。運喜財，不利填實，余亦吉也。",
            "有刑合成格者，癸日甲寅時，寅刑巳而得財官，格與合祿相似，但合祿則喜以合之，而刑合則硬以致之也。命有庚申，則木被衝剋而不能刑；有戊已字，則現透官煞而無待於刑，非此格矣。如乙未、癸卯、癸卯、甲寅，十二節度使命是也。運忌填實，不利金鄉，余則吉矣。",
            "有遙合成格者，巳與丑會，本同一局，丑多則會巳而辛丑處官，亦合祿之意也。如辛丑、辛丑、辛丑、庚寅，章統制命是也。",
            "若命是有子字，則丑與子合而不遙，有丙丁戊已，則辛癸之官煞已透，而無待於遙，另有取用，非此格矣。至於甲子遙已，轉輾求俁，似覺無情，此格可廢，因羅御史命，聊復存之。爲甲申、甲戌、甲子、甲子，羅御史命是也。",
            "若夫拱祿、拱貴、趨乾、歸祿、夾戌、鼠貴、騎龍、日貴、日德、富祿、魁罡、食神時墓、兩干不雜、干支一氣、五行具足之類，一切無理之格，既置勿取。即古人格內，亦有成式，總之意爲牽就，硬填人格，百無一是，徒誤後學而已。乃若天地雙飛，雖富貴亦有自有格，不全賴此。而亦能增重基格，即用神不甚有用，偶有依以爲用，亦成美格。然而有用神不吉，即以爲凶，不可執也。",
            "其於傷官傷盡，謂是傷盡，不宜一見官，必儘力以傷之，使之無地容身，現行傷運，便能富貴，不知官有何罪，而惡之如此？",
            "況見官而傷，則以官非美物，而傷以制之，又何傷官之謂凶神，而見官之爲禍百端乎？予用是術以歷試，但有貧賤，並無富貴，未輕信也，近亦見有大貴者，不知何故。然要之極賤者多，不得不觀其人物以衡之。"
        ],
        "content2": []
    },
    {
        "chapter": 48,
        "content": [
            "雜格不一，大都氣勢偏旺，出於五行常理之外。昔人評命，泥於財官之說，四柱無財可取，則不惜遙合倒沖，牽強附會，以期合於財官，未免可嗤。命理不外乎五行，氣勢雖爲偏旺，而偏旺之中，仍有正理可取，詳《滴天髓征義》。偏旺之格，取運大都須順其氣勢，雖干支喜忌，須察四柱之配合，而順勢取運，大致有定。茲就本篇所引各造。約略言之：",
            "曲直仁壽格 : 癸亥 乙卯 乙未 壬午 (運) 甲寅 癸丑 壬子 辛亥 庚戌 己酉",
            "甲乙日主，支全亥卯未或寅卯辰，乃曲直仁壽格也。氣勢偏旺於木，宜行水木火運，官煞運最忌，財運亦不宜。丙丁日主，支全寅午戌、或巳午未，爲炎上格。戊已日主，支全辰戌丑未爲稼穡格。庚辛日主，支全巳酉丑或申酉戌，爲從革格。壬癸日主支全甲子辰或亥子丑，爲潤下格。五種意義相同。",
            "化氣格：甲戌 丁卯 壬寅 甲辰 (運) 戊辰 己巳 庚午 辛未 壬申 癸酉",
            "丁壬化木，生於春月，時逢甲辰，木之元神透出，乃化木格。氣勢偏於木也。化神喜行旺地，最宜東方寅卯辰比劫鄉，而忌官煞，日主還原之地亦忌，其中略分別，如丁壬化木，日元壬水，行亥子丑印地，生起化神亦吉；若甲已化土，而行寅卯辰，剋我化神，爲大忌也。化氣格有甲己化土、乙庚化金、丙辛化水、丁壬化木、戊癸化火五種，意義略同。",
            "倒沖格：戊午 戊午 戊午 戊午 (運) 己未 庚申 辛酉 壬戌 癸亥 甲子",
            "兩神成象，而氣勢偏於火土，爲從旺格。最宜金運，泄土之氣，但火炎土燥，究嫌偏枯，宜帶水之土以護之。如庚辰、辛丑等運爲最佳，若見水運，如以一杯水救車薪之火。立見其災。所謂倒沖最忌填實，即此意也。木運逆土之性，增火之焰，亦不相宜。",
            "甲寅 庚午 丙午 甲午 (運) 辛未 壬申 癸酉 甲戌 乙亥 丙子",
            "庚金無根，置之不論，氣偏木火，格成炎上，最宜土運泄火之氣。說見前仁壽格。",
            "以上兩造皆俗所謂倒沖格也。",
            "朝陽格：戊辰 辛酉 辛酉 戊子 (運) 壬戌 癸亥 甲子 乙丑 丙寅 丁卯",
            "此金水傷官，原無官星，氣勢偏於金水，以順其性。行土金水運爲美，火運爲忌。帶水之木尚可行，而帶火之木則不宜見。此俗所謂朝陽格也。",
            "合祿格：己未 戊辰 戊辰 庚申 (運) 丁卯 丙寅 乙丑 甲子 癸亥 壬戌",
            "此土金食神也。比劫重重，氣勢偏於土金，以金運泄土之秀爲最吉，水運亦美，火運爲忌，木亦不美，所謂土盛木折也。俗以庚合乙爲官星，稱爲合祿格，又不要明見，喜財以生之。取運略同。",
            "合祿格：己酉 辛未 癸未 庚申 (運) 庚午 己巳 戊辰 丁卯 丙寅 乙丑",
            "俗亦名之爲合祿格，以申合巳中戊土爲官星也。月令偏官，年上透出，時上庚印化煞爲用（見論偏官篇），格正局清，有何不美？若取巳中戊土官星，豈非官煞混雜耶？",
            "從財格：庚申 乙酉 丙申 己丑 (運) 丙戌 丁亥 戊子 己丑 庚寅 辛卯",
            "乙從庚化，不作印論，丙火臨申，坐於病地，四柱無根，時上己丑又來生金，氣勢偏於金旺，爲棄命從財格也。運宜行土金水，南方火鄉最忌，木亦不利。",
            "從煞格：乙酉 乙酉 乙酉 甲申 (運) 甲申 癸未 壬午 辛巳 庚辰 己卯",
            "乙木無根，氣勢偏於金，爲棄命從煞格。金運最美，水土亦吉。木運爲乙木逢根，火運逆其旺勢，皆忌見。與上從財格大致相同。",
            "井欄叉格：戊子 庚申 庚申 庚辰 (運) 辛酉 壬戌 癸亥 甲子 乙丑 丙寅",
            "此俗所謂井欄叉格。庚金乘旺泄秀，支全申子辰水局。氣勢偏於金水，當順其勢以取運。土金水運均美，木運亦可，行火運逆其旺勢不利。",
            "遙合格：辛丑 辛丑 辛丑 庚寅 (運) 庚子 己亥 戊戌 丁酉 丙申 乙未",
            "此俗所謂丑遙巳格。土金成局，生於十二月，時上寅木無氣，不能爲用。勢象偏於土金，宜土金水運，木火逆其旺勢爲不宜。與遙巳格取運相同也。",
            "丑遙巳祿格（又名刑合）：乙未 癸卯 癸卯 甲寅 (運) 壬寅 辛丑 庚子 己亥 戊戌 丁酉",
            "《喜忌篇》雲，“癸日進逢寅位，歲月怕戊已二方”，以寅刑出巳中戊土爲格，其實乃從兒格也。氣勢偏於木，行運最喜木火。從格忌見比劫，而從兒有食傷引化，不忌比劫，此爲不同之點。官煞大忌，印運亦忌。",
            "子遙巳祿格（又名遙合格）：甲申 甲戌 甲子 甲子 (運) 乙亥 丙子 丁丑 戊寅 己卯 庚辰",
            "《喜忌篇》雲，“甲子日再遇子時，畏庚辛申酉丑午，以子遙合巳爲格”，其實月令偏財，用財損印，何必另取格局？戌藏丁火，生起財星，遇運透清爲美，庚辛申酉官煞生印爲忌，午沖子、丑刑戌均爲忌也。",
            "終"
        ],
        "content2": []
    }
]