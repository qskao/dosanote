{
    "chapter": 42,
    "content": [
        "傷官取運，即以傷官所成之局，分而配之。傷官用財，財旺身輕，則利印比；身強財淺，則喜財運，傷官亦宜。",
        "傷官佩印，運行官煞爲宜，印運亦吉，傷食不礙，財地則凶。",
        "傷官而兼用財印，其財多而帶印者，運喜助印，印多而帶財者，運喜助財。",
        "傷官而用煞印，印運最利，傷食亦亨，雜官非吉，逢財即危。",
        "傷官帶煞，喜印忌財，然傷重煞輕，運喜印而財亦吉。惟七根重，則運喜傷食，印綬身旺亦吉，而逢財爲凶矣。",
        "傷官用官，運喜財印，不利食傷，若局中官露而財印兩旺，則比劫傷官，未紿非吉矣。"
    ],
    "content2": []
}
