{
    "chapter": 34,
    "content": [
        "財格取運，即以財格所就之局，分而配之。其財旺生官者，運喜身旺印緩，不利七煞傷官；若生官而後透印，傷官之地，不甚有害。至於生官而帶食破局，則運喜印綬，而逢煞反吉矣。",
        "財用食生，財食重而身輕，則喜助身；財食輕而身重，則仍行財食。煞運不忌，官印反晦矣。",
        "財格佩印，運喜官鄉，身弱逢之，最喜印旺。",
        "財用食印，財輕則喜財食，身輕則喜比印，官運有礙，煞反不忌也。",
        "財帶傷官，財運則亨，煞運不利，運行官印，未見其美矣。",
        "財帶七煞。不論合煞制煞，運喜食傷身旺之方。",
        "財用煞印，印旺最宜，逢財必忌。傷食之方，亦任意矣。"
    ],
    "content2": []
}
