{
    "chapter": 38,
    "content": [
        "食神取運，即以食神所成之局，分而配之。食神生財，財重食輕，則行財食，財食重則喜幫身。官煞之方，俱爲不美。",
        "食用煞印，運喜印旺，切忌財鄉。身旺，食傷亦爲福運，行官行煞，亦爲吉也。",
        "食傷帶煞，喜行印綬，身旺，食傷亦爲美運，財則最忌。若食太重而煞輕，印運最利，逢財反吉矣。",
        "食神太旺而帶印，運最利財，食傷亦吉，印則最忌，官煞皆不吉也。",
        "若食神帶印，透財以解，運喜財旺，食傷亦吉，印與官煞皆忌也。"
    ],
    "content2": []
}
