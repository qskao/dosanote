{
    "chapter": 27,
    "content": [
        "命中喜忌，雖支幹俱有，而干主天，動而有爲，支主地，靜以待用，且干主一而支藏多，爲福爲禍，安不得殊？",
        "譬如甲用酉官，逢庚辛則官煞雜，而申酉不作此例。申亦辛之旺地，辛坐申酉，如府官又掌道印也。逢二辛則官犯重，而二酉不作此例。辛坐二酉，如一府而攝二郡也，透丁則傷官，而逢午不作此例。丁動而午靜，且丁巳並藏，安知其爲財也？",
        "然亦有支而能作禍福者，何也？如甲用酉官，逢午酉未能傷，而又遇寅遇戌，不隔二位，二者合而火動，亦能傷矣。即此反觀，如甲生甲月，午不制煞，會寅會戌，二者清局而火動，亦能矣。然必會有動，是正與干有別也。即此一端，余者可知。"
    ],
    "content2": []
}
