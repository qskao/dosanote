{
    "chapter": 22,
    "content": [
        "八字用神既專主月令，何以又有外格乎？外格者，蓋因月令無用，權而用之，故曰外格也。",
        "如春木冬水、土生四季之類，日與月同，難以作用，類象、屬象、沖財、會祿、刑合、遙迎、井欄、朝陽諸格，皆可用也。若月令自有用神，豈可另尋外格？又或春木冬水，幹頭已有財官七煞，而棄之以就外格，亦太謬矣。是故幹頭有財，何用沖財？",
        "幹頭有官，何用合祿？書雲“提綱有用提綱重”，又曰“有官莫尋格局”，不易之論也。",
        "然所謂月令無用者，原是月令本無用神，而今人不知，往往以財被劫官被傷之類。用神已破，皆以爲月令無取，而棄之以就外格，則謬之又謬矣。"
    ],
    "content2": []
}
